0000000 Мѣсѧца Апрѣлꙗ въ /ѕ дьнь памѧть и житиє блаженаго 
0000010 отьца нашего и ѹчител меѳодиꙗ архиепискѹпа моравьска. 
0000020 господи благослови отьче. 
0100100 Богъ благъ и вьсемогаи, иже єсть створилъ отъ небꙑтиꙗ 
0100110 въ бꙑтиє вьсѧчьскаꙗ, видимаꙗ же и невидимаꙗ, и 
0100120 ѹкрасилъ вьсѧкою красотою, юже къто размꙑшлѧꙗ, 
0100130 помꙑшлѧи по малѹ, отъ чьсти можеть разѹмѣти и того познати, 
0100140 иже єсть сътворилъ сицѧ дѣла дивьна и многа. 
0100200 отъ великотꙑ бо и добротꙑ дѣлъ по размꙑслѹ и родитель ихъ 
0100210 мьртвъ есть, иже поють ангели трьсвѧтꙑимь гласъмь и вьси 
0100220 правовѣрьнии славимъ въ свѧтѣи троици, сирѣчь въ отьци и 
0100230 сꙑнѣ и свѧтѣмь дѹсѣ, еже єсть въ трьхъ ѹпостасьхъ, єже 
0100240 можеть къто три лица рещи, а въ єдиномь божьствѣ. 
0100300 прѣже бо вьсѧкого часа и врѣмене и лѣта, надъ вьсѧцѣмь 
0100310 ѹмъмь и съмꙑслъмь неплътьскъмь отьць самъ єсть сꙑна 
0100320 родилъ, ꙗкоже рече прѣмѹдрость.. прѣже вьсѣхъ хълмъ꙽ 
0100330 ражаєть мѧ. 
0100400 и въ евангелии рече само божиє слово прѣчистꙑими ѹстꙑ, 
0100410 въплъщь сѧ на послѣдьнѧꙗ лѣта нашего ради съпасениѧ азъ 
0100420 въ отьци, а отьць въ мнѣ. 
0100500 отъ тогоже отьца и свѧтꙑи дѹхъ исходить, ꙗкоже рече самъ 
0100510 сꙑнъ божиємь гласъмь.. дѹхъ истиньнъ, иже отьца исходить. 
0100600 сь богъ съвьрьшь вьсю тварь, ꙗко глаголєть давид.. 
0100610 словъмь господьньмь небеса ѹтвьрдиша꙽ сѧ и дѹхъмь ѹстъ 
0100620 єго вьсѧ сила ихъ. 
0100700 ꙗко тъ рече, и бꙑша, тъ повелѣ, и съзьдаша сѧ. 
0100800 прѣже вьсѣхъ сьтвори чловѣка, пьрьсть отъ землѧ приємлѧ, 
0100810 отъ себе дѹшю въдъхнѹвъ животьнꙑимь дъхновениємь и 
0100820 словесьнꙑи съмꙑслъ и самовласть, да въведеть въ раи, 
0100830 заповѣдь заповѣдавъ ємꙋ искѹсьнѹ, да аще съхранить ю, и 
0100840 прѣбѹдеть бесъмьртьнъ; аще ли прѣстѹпить, съмьртию꙽ 
0100850 ѹмьреть отъ своєꙗ волꙝ, а не отъ божиꙗ велѣниꙗ. 
0100900 ѹзьрѣвъ же диꙗволъ чловѣка тако почьтена и ѹстима на то 
0100910 мѣсто, съ негоже тъ своєю гърдꙑнею съпаде, и сътвори 
0100920 прѣстѹпити заповѣдь. 
0101000 и из-д-раꙗ изгъна чловѣка и съмьртию осѹжь. 
0101100 и отътолѣ ѹстити начатъ неприꙗзнь, блазнити многами 
0101110 къзньми чловѣчьскꙑи родъ. 
0101200 нъ не остави богъ великою милостию и любъвью до коньца 
0101210 чловѣкъ, нъ на коєжьдо лѣто и врѣмѧ избьра мѹжа и ꙗви 
0101220 людьмъ дѣла ихъ и подвигъ, да сѧ тѣмъ подобѧще вьси на 
0101230 доброє ѹстили. 
0101300 ꙗкоже бѣ Еносъ, иже ѹпова пьрвꙑи нарицѧти имѧ господьне. 
0101400 Енохъ же потомь ѹгожь богѹ прѣставлен бꙑстъ. 
0101500 Нои% правьдьнъ сѧ обрѣте въ родѣ своемь, потопа избꙑсть 
0101510 въ ковьчезѣ, да сѧ бꙑ пакꙑ землѧ напълнила твари божиꙗ и 
0101520 ѹкрасила. 
0101600 Авраамъ по раздѣлєнии ꙗзꙑкъ заблѹжьшемъ же вьсѣмь бога 
0101610 позна и дрѹгъ сѧ ємѹ нерече и обѣтованиє приꙗтъ.. ꙗко 
0101620 въ сѣмени твоємь благословлени бѹдѹть вьси ꙗзꙑци. 
0101700 Исакъ по образѹ Христовѹ на горѹ въ жьртвѹ възведенъ бꙑсть. 
0101800 Иꙗковъ идолꙑ тьстьнꙗ погѹби и лѣствицю видѣ отъ землѧ 
0101810 до небесе, аньгелꙑ же божиꙗ въсходѧща по нєи, и въ 
0101820 благословлениихъ сꙑновъ своихъ о Христѣ пророчьствова. 
0101900 Иосифъ въ Е ѷптѣ люди прѣпитѣ, божии сѧ ꙗвль. 
0102000 Иѿва Авьситидинскааго правьдьна, истиньна и непорочьна 
0102010 книгꙑ съказають.. искѹшениє приимъ прѣтьрпѣвъ꙽ же 
0102020 благословленъ бꙑсть богъмь. 
0102100 Моиси съ Аронъмь въ иерѣихъ божиих богъ фараосовъ нарече 
0102110 сѧ и мѹчи Егѷптъ,꙽ божиꙗ люди изведе, въ дьне облакъмь 
0102120 свѣтьлъмь, а въ нощи стълпъмь꙽ огньнъмь, и море проби и 
0102130 проидѹ по сѹхѹ, а Е ѷптѧнꙑ потопи, и въ пѹстꙑни безводьнѣ 
0102140 люди напои водꙑ и хлѣба аньгельскаго насꙑти и пътиць, и 
0102150 глаголав съ богъмь лицьмь к лицю, ꙗкоже єсть възможьно 
0102160 чловѣкѹ съ богъмь глаголати, законъ людьмъ дасть, божиемъ 
0102170 пьрстъмь написавъ. 
0102200 Исѹсъ Навьгинъ людьмъ божиємъ землю раздѣли, 
0102210 противьникꙑ воєвавъ. 
0102300 сѹдиꙗ такоже многꙑ побѣдꙑ сьтвориша. 
0102400 божию милость приимъ же сам илъ цѣсарѧ помаза и постави 
0102410 господьньмь словъмь. 
0102500 Давидъ кротостию люди распасе и пѣсньмъ божиꙗмъ наѹчи. 
0102600 Соломонъ, мѹдрость отъ бога приимъ паче вьсѣхъ чловѣкъ, 
0102610 многа казаниꙗ добра сътвори съ притъчами, аще и самъ не 
0102620 доконьча. 
0102700 Иллꙗ, зълобѹ людьскѹ обличь гладъмь и мьртва отрока 
0102710 въскрѣшь и огнь съ небесе словъмь сънесъ, попаль многꙑ и 
0102720 жьртвꙑ съжьже дивьнъмь огньмь, мьрзъкꙑꙗ же иерѣꙗ избивъ, 
0102730 възиде на небо на колесници огньнѣи и конихъ, ѹченикѹ давъ 
0102740 сѹгѹбь дѹхъ. 
0102800 Елисѣи, милоть приимъ, сѹгѹба чюдеса сътвори. 
0102900 прочии пророци къжьдо въ своє врѣмѧ о дивьнꙑхъ вещьхъ 
0102910 хотѧщихъ бꙑти пророчьствоваша. 
0103000 иоанъ, великꙑи по сиѯъ ходатаи межю ветъхꙑмь законъмь и 
0103010 новꙑмь, крьстителю Христов и съвѣдѣтель и проповѣдѣтель 
0103020 живꙑимь же и мьртвꙑмъ꙽ бꙑсть. 
0103100 свѧтии апостоли Петръ и Павьлъ съ прочими ѹченикꙑ 
0103110 Христовꙑ, ꙗко мълниꙗ вьсь миръ прошьдъша, освѣтиша 
0103120 вьсю землю. 
0103200 по сихъ мѹченици кръвьми своими омꙑша сквьрнѹ,꙽ а 
0103210 настольници свѧтꙑихъ апостолъ цѣсарѧ крьщьшемъ, многъмь 
0103220 подвигъмь и трѹдъмь поганьство раздрѹшиша. 
0103300 Сельвестръ чьстьно трьми сътꙑ и ./иї. отьць великаго 
0103310 цѣсарѧ Костѧтина на помощь приимъ съньмъ пьрвꙑи събьравъ 
0103320 въ Никеи, Ариꙗ побѣди и проклѧтъ и и єресь єго, юже 
0103330 въздвизаше на свѧтѹю троицю, ꙗкоже бѣ Авраамъ инъгда 
0103340 съ трьми сътꙑ и ./иї. те отрокъ цѣсарѧ избилъ и отъ 
0103350 Мелхиседека꙽ цѣсарѧ Салимьска благословлениє приꙗтъ и 
0103360 хлѣбъ и вино. бѣ бо иерѣи бога вꙑшьнѧаго. 
0103400 Дамасъ же и ѳеологъ Григории съ стъмь и пѧтию десѧтъ 
0103410 отьць и съ великꙑимь цѣсарьмь Ѳеодосиємь въ Цѣсариградѣ 
0103420 потвьрдисѧ꙽ свѧтꙑи сѹмъболъ, єже єсть вѣрѹю въ єдинъ 
0103430 богъ, а Македониꙗ отъсѣкъше, проклѧша и и хѹлѹ єго, 
0103440 юже глаголааше на свѧтꙑи дѹхъ. 
0103500 Келестинъ и Кѷрилъ съ дъвѣма сътома отьць и съ дрѹгꙑимь 
0103510 цѣсарьмь въ Ефесѣ Несториꙗ раздрѹшиша съ вьсею блѧдию, 
0103520 юже глаголааше на Христа. 
0103600 Львъ и Анатоль съ правоврьнꙑимь цѣсарьмь Маркианъмь и 
0103610 съ ./ѕ. ю сътъ и трьми десѧтьми отьць въ Халькидонѣ 
0103620 Евьтѹхово безѹмиє и блѧдениє проклѧша. 
0103700 Вигилии съ богоѹгодьнꙑимь Иѹстинъмь и съ сътъмь и ./ѯ. 
0103710 и ./е. тью съньмъ съставльше, изискавъше проклѧша. 
0103800 Агафонъ апостольскꙑи папежь съ дъвѣма сътома и ./о. отьць 
0103810 съ чьстьнꙑимь Костѧнтинъмь цѣсарьмь на шестѣмь съньмѣ 
0103820 многꙑ мѧтежа въсколоша, изгънавъше проклѧша съ вьсѣми 
0103830 съньмникꙑ тѣми, рекѹ же Ѳеодора Фараньскааго, Севгира 
0103840 же и Пирона, Кѷра Алеѯандрьскааго, Енориꙗ Римьскааго, 
0103850 Макариꙗ Антиохнискааго и прочаѧ поспѣшьникꙑ ихъ, а 
0103860 крьстиꙗньскѹю вѣрѹ на истинѣ поставльше ѹтвьрдиша. 
0200100 по сихъ же вьсѣхъ богъ милостивꙑи, иже хощеть да бꙑ вьсѧкъ 
0200110 чловѣкъ съпасенъ бꙑлъ и въ разѹмъ истиньнꙑи пришьлъ, въ 
0200120 наша лѣта ꙗзꙑка ради нашего, о нємьже сѧ не бѣ никътоже 
0200130 николиже попеклъ, на добрꙑи чинъ въздвиже нашего ѹчителѧ 
0200140 блаженаго Меѳодиꙗ, єгоже вьсѧ добрꙑꙗ дѣтели и подвигꙑ 
0200150 прилагающе сихъ ѹгодьницѣхъ по единомѹ не постꙑдимъ сѧ. 
0200200 овѣмъ бо равнъ бѣ, овѣхъ же малꙑ мьнии, а дрѹгꙑихъ болии, 
0200210 словесьнꙑꙗ дѣтелью прѣспѣвъ, а дѣтельнꙑꙗ словъмь. 
0200300 вьсмъ бо сѧ ѹподобль, вьсѣхъ образъ не себѣ ꙗвлѧше, страхъ 
0200310 божии, заповѣдьнаꙗ хранениꙗ, плътьскою чистотою, 
0200320 прилѣжьнꙑ молитвꙑ и свѣтꙑнѧ, слово сильноє и кротъкоє, 
0200330 сильно на противьнꙑꙗ, а кротъкоє на приємлющаꙗ казаниє, 
0200340 ꙗрость, тихость, милость, любъвь, страсть и тьрьпѣниє, 
0200350 вьсе о вьсѧчьскꙑхъ бꙑваꙗ, да бꙑ вьсѧ приобрѣлъ. 
0200400 бѣ же рода не хѹда отъ обюдѹ, нъ вельми добра и чьстьна, 
0200410 знаєма пьрвѣє꙽ богъмь и цѣсарьмь и вьсею Селѹньскою 
0200420 страною, ꙗкоже и тѣлесьнꙑи єго образъ ꙗвлѧаше сѧ. 
0200500 по томѹ же и пьрьци, любѧще и издѣтьска, чьстьнꙑꙗ бесѣдꙑ 
0200510 дѣахѹ, дондеже цѣсарь, бꙑстрость єго, кнѧжениє ємѹ дасть 
0200520 дьржати Словѣньско, рече же азъ, ꙗко прозьрѧ, како и 
0200530 хотѧше ѹчителѧ Словѣнємъ посъплати и пьрьваго архиепискѹпа, 
0200540 да бꙑ проѹчилъ сѧ вьсѣмъ обꙑчаємъ Словѣньскꙑимъ и обꙑклъ 
0200550 ꙗ по малѹ. 
0300100 сътворь же въ томь кнѧжии лѣта многа и ѹзьрѣ многꙑ мълвꙑ꙽ 
0300110 бещиньнꙑ въ житии семь, прѣложи земьнꙑꙗ тьмꙑ волю на 
0300120 небесьнꙑꙗ мꙑсли. 
0300200 не хотѣаше бо чьстьнꙑꙗ дѹша оръпътити непрѣбꙑвающими въ 
0300210 вѣкꙑ. 
0300300 и обрѣтъ врѣмѧ, избꙑсть кнѧжениꙝ и шьдъ въ Алимбь, идеже 
0300310 живѹть свѧтии оьци, постригъ сѧ облѣче въ чьрнꙑ꙽ ризꙑ и бѣ 
0300320 повинѹꙗ сѧ покоръмь и съвьрьшаꙗ вьсь испълнь꙽ мьнишьскꙑи 
0300330 чинъ, а книгахъ прилежа. 
0400100 приключьшю же сѧ врѣмени такомѹ и посъла цѣсарь по философа 
0400110 брата єго въ козарꙑ ꙗ поꙗтъ и съ собою на помощь. 
0400200 бѧахѹ бо тамо Жидове, крьстиꙗньскѹю вѣрѹ вельми хѹлѧще. 
0400300 онъ же рекъ, ꙗко готовъ єсмь за крьстиꙗньскѹю вѣрѹ ѹмрѣти, 
0400310 и не ослѹша сѧ, нъ шьдъ слѹжи ꙗко рабъ мьньшѹ братѹ, повинѹꙗ 
0400320 сѧ ємѹ. 
0400400 сь же молитвою, а философъ словесꙑ преможеть ꙗ и посрамисте. 
0400500 видѣвъ же чѣсарь и патриархъ подвигъ его добръ на божии пѹть 
0400510 бѣдиша и, да бꙑша и свѧтили архиепискѹпа на ч4стьноє мѣсто, 
0400520 идеже єсть потрѣба такого мѹжа. 
0400600 не рачьшю же ѹнѹдиша и и поставиша и игѹмена въ манастꙑри, 
0400610 иже нарицаєть сѧ Полихронъ, ємѹже єсть съмѣра .к.҃ и .д.҃ 
0400620 спѹдове злата, а отьць обиле .о.҃ въ нємь єсть. 
0500100 прилѹчи же сѧ въ тꙑ дьни, Ростиславъ кнѧзь словѣньскъ съ 
0500110 Свѧтопълкъмь посъласта из Моравꙑ къ чѣсарю Михаилѹ 
0500120 глаголюща тако.. 
0500200 ꙗко божиєю милостию съдрави єсмь и сѹть въ нꙑ въшьли 
0500210 ѹчителе мнози крьстиꙗни из Влахъ и из Грькъ и из Нѣмьць, 
0500220 ѹчаще нꙑ различь, а мꙑ Словѣни проста чадь и не имамь, иже 
0500230 бꙑ нꙑ наставилъ на истинѹ и разѹмъ съказалъ. 
0500300 то добрѣи владꙑко, посъли такъ мѹжь, иже нꙑ исправить вьсѧкѹ 
0500310 правьдѹ. 
0500400 тъгда цѣсарь Михаилъ рече къ философѹ Костѧнтинѹ.. 
0500500 слꙑшиши ли, философе, рѣчь сию? 
0500600 инъ сего да не можетъ сътворити развѣ тебе. 
0500700 тѣ на ти дари мнози и поимъ братъ свои игѹменъ Мефедии иди же. 
0500800 вꙑ бо єста Селѹнѧнина, да Селѹнѧне вьси чьсто словѣньскꙑ 
0500810 бесѣдѹють. 
0500900 тъгда не съмѧста сѧ отърещи ни бога ни чѣсарѧ, по словеси 
0500910 свѧтааго апостола Петра, ꙗкоже рече.. бога боите сѧ, цѧсарѧ 
0500920 чьтѣте. 
0501000 нъ вели слꙑшавъша рѣчь на молитвѹ сѧ наложиста и съ инѣми, 
0501010 иже бѧахѹ тогоже дѹха, єгоже и си. 
0501100 да тѹ ꙗви богъ философѹ словѣньскꙑ книгꙑ. и абие ѹстроивъ 
0501110 писмена и бесѣдѹ съставль пѹти сѧ ꙗтъ моравьскааго, поимъ 
0501120 Меѳеодиꙗ. 
0501200 начатъ же пакꙑ съ покоръмь повинѹѧ сѧ слѹжити философѹ и 
0501210 ѹчити съ нимь. 
0501300 и трьмъ лѣтомъ ишьдъшемъ възвратиста сѧ из Моравꙑ, ѹченикꙑ 
0501310 наѹчьша. 
0600100 ѹвѣдѣвъ же такова мѹжа апостоликъ Никола посъла по нѧ, желаꙗ 
0600110 видѣти ꙗ ꙗко анъгела божиꙗ, свѧти ѹчениє єго, положь 
0600120 словѣньскоє евангелиє на олтари свѧтааго Петра апостола. 
0600200 свѧти же на поповьство блаженааго Меѳедиꙗ. 
0600300 бѧахѹ же етера многа чадь, ꙗже ѹчахѹ словѣньскꙑꙗ книгꙑ 
0600310 глаголюще, ꙗко не достоить никоторомѹже ꙗзꙑкѹ имѣти бѹковъ 
0600320 своихъ развѣ Евреи и Грькъ и Латинъ по Пилатовѹ писанию, 
0600330 єже на крьстѣ господьни написа. 
0600400 єже апостоликъ пилатънꙑ и трьꙗзꙑчьникꙑ нареклъ проклѧтъ и 
0600410 повелѣ єдиномꙋ епискѹпѹ, їже бѣ тоюже ꙗзею больнъ и свѧти 
0600420 отъ ѹченикъ словѣньскъ три попꙑ а .в.҃ аногноста. 
0700100 по дьньхъ же мнозѣхъ философъ на сѹдъ грѧдꙑи рече къ Меѳодию 
0700110 братѹ своємѹ.. 
0700200 се, брате, бѣ сѹпрѹга бѧховѣ, єдинѹ браздѹ тѧжаща и азъ на 
0700210 лѣсѣ надаю, свої% дьнь съконьчавъ. 
0700300 а тꙑ любиши горѹ вельми, то не мози горꙑ ради оставити 
0700310 ѹчениꙗ своєго, паче бо можеши кꙑмь съпасенъ бꙑти. 
0800100 посълавъ же Коцель къ апостоликѹ проси Меѳодиꙗ блаженаго 
0800110 ѹчителѧ нашего да бꙑ ємѹ отъпѹстилъ. 
0800200 и рече апостоликъ.. не тебе єдиномѹ тъкъмо, нъ и вьсѣмъ 
0800210 странамъ тѣмъ словѣньскꙑмь сълю и ѹчитель отъ бога и отъ 
0800220 свѧтаго апостола Петра, пьрваго настольника и ключедьржьцѧ 
0800230 цѣсарьствию небесьномѹ. 
0800300 и посъла и написав епистолию сию.. 
0800400 Андрианъ епискѹпъ и рабъ божии къ Ростиславѹ и Свѧтопълкѹ꙽ 
0800410 и Коцьлю. 
0800500 Слава въ вꙑшьнихъ богѹ и на земли миръ, въ человѣцѣхъ 
0800510 благоволениє. 
0800600 ꙗко о васъ дѹховьнаꙗ слꙑшахомъ, нꙑнꙗ же жадахомъ съ 
0800610 желаниємь и молитвою вашего ради съпасениꙗ, како єсть 
0800620 въздвиглъ господь сьрдьца ваша искати єго и показалъ вамъ, 
0800630 ꙗко не тькъмо вѣрою, нъ и благꙑими дѣлꙑ достоить слѹжити 
0800640 богѹ. 
0800700 вѣра бо без дѣлъ мьртва есть, и отъпадають ти, иже сѧ мнѧть 
0800710 бога знающе, а дѣлꙑ сѧ єго отъмѣтають. 
0800800 не тъкъмо бо ѹ сего свѧтительскаго стола просисте ѹчителꙗ, 
0800810 и ѹ благовѣрьнаго цѣсарѧ Михаила. 
0800900 да посъла вамъ блаженаго философа Костѧнтина и съ братъмь, 
0800910 дондеже мꙑ не доспѣхомъ. 
0801000 она же, ѹвѣдѣвъша апостольскаго стола достоꙗща ваша странꙑ, 
0801010 кромѣ канона не створисте ничьсоже, нъ къ намъ придосте и 
0801020 свѧтаго Климента мощи несѹще. 
0801100 Мꙑ же трьгѹбѹ радость приимъше ѹмꙑслихомъ испꙑтавъше 
0801110 посълати Меѳеодиꙗ, свѧщьше и съ ѹченикꙑ, сꙑнѹ же нашего, 
0801120 на странꙑ ваша, мѹжа же съвьршена разѹмъмь и правовѣрьна, 
0801130 да вꙑ ѹчить, ꙗкоже єсте просили, съказаꙗ кънигꙑ въ ꙗзꙑкъ 
0801140 вашь по вьсемѹ цьркъвьномѹ чинѹ испълнь,꙽ и съ свѧтою мъшею, 
0801150 рекъше съ слѹжьбою, и крьщениємь, ꙗкоже єсть философъ 
0801160 началъ Костѧнтинъ божиєю благодатью и з[а]% молитвꙑ 
0801170 свѧтаго Климента. 
0801200 такоже же аще инъ къто възможетъ достоино и правовѣрьно 
0801210 съказати, свѧто и благословлено богъмь и нами и вьсею 
0801220 каѳоликиєю и апостольскою цьркъвью бѹди, да бꙑсте ѹдобь 
0801230 заповѣди божиꙗ навꙑкли. 
0801300 сь же єдинъ хранити обꙑчаи, да на мъши пьрвѣє чьтѹть 
0801310 апостолъ и евангелиє римьскꙑ, таче словѣньскꙑ, да сѧ 
0801320 испълнить книжьноє слово, ꙗко въсхвалѧть господа вьси 
0801330 ꙗзꙑци, и дрѹгоиде; вьси възглаголють ꙗзꙑкꙑ различьнꙑ 
0801340 величьꙗ божиꙗ, ꙗкоже дасть имъ свѧтꙑи дѹхъ отъвѣщавати. 
0801400 аще же къто отъ събьранꙑихъ вамъ ѹчитель и чешющихъ слѹхꙑ 
0801410 и отъ истинꙑ отъвращающихъ на блѧди начьнетъ дьрзнѹвъ, 
0801420 инако развращати вꙑ, гадѧ книгꙑ ꙗзꙑка вашего, да бѹдеть 
0801430 отълѹченъ не тъкъмо въсѹда нꙑ цьркъве, доиде сѧ исправить. 
0801500 ти бо сѹть вълци,꙽ а не овьцѧ, ꙗже достоить отъ плодъ ихъ 
0801510 изгнати и хранити сѧ ихъ. 
0801600 Вꙑ же, чада възлюбленаꙗ, послѹшаите ѹчениꙗ божиꙗ и 
0801610 не отъринѣте казаниꙗ цьркъвьнаго, да сѧ обрѧщете истиньнии 
0801620 поклонителе божии отьцю нашемѹ небесьномѹ съ вьсѣми свѧтꙑми, 
0801630 аминь. 
0801700 Приꙗтъ же и Коцьлъ съ великою чьстью и пакꙑ посъла и къ 
0801710 апостоликѹ и .к.҃ мѹжь чьстьнꙑ чади, да и ємѹ свѧтить на 
0801720 епискѹпьство въ Панонии, на столъ свѧтаго Андроника꙽ 
0801730 апостола от ./о., єже и бꙑсть. 
0900100 по семь же старꙑи врагъ, завидьливꙑи добрѹ и противьникъ 
0900110 истинѣ, въздвиже сьрдьце врагѹ Моравьскаго королѧ на нь 
0900120 съ вьсѣми епискѹпи, ꙗко на нашеи области ѹчиши. 
0900200 онъ же отъвѣща.. и азъ аще бꙑхъ вѣдѣлъ, ꙗко ваша єсть, 
0900210 кромѣ бꙑхъ ходилъ, нъ свѧтаго Петра єсть. 
0900300 да правьдою аще ли вꙑ рьвьниꙗ ради и лакомьства на старꙑꙗ 
0900310 прѣдѣлꙑ постѹпаєте черосъ канонꙑ, възбранѧюще ѹчениꙗ 
0900320 божиꙗ, блюдѣте сѧ, еда како, хотѧще желѣзнѹ горѹ костѧнъмь 
0900330 тѣменьмь пробити, мозгъ вашь излѣєте. 
0900400 рѣша ємѹ, ꙗро глаголюще.. зла добѹдеши. 
0900500 отъвѣща онъ.. истинѹ глаголю прѣдъ цѣсари и не стѹжю сѧ, а 
0900510 вꙑ творите волю вашю на мнѣ. 
0900600 нѣсмь бо лѹчии тѣхъ, иже сѹт правьдѹ глаголюще многами 
0900610 мѹками и житиꙗ сего избꙑли. 
0900700 многамъ же рѣчьмъ прогоненамъ противꙋ емѹ отъвѣщавати, рече 
0900710 король изниц.. не трѹжаите моєго Меѳодиꙗ, ѹже бо сѧ єсть 
0900720 ꙗко и при пещи ѹпотилъ. 
0900800 рече онъ; еи владꙑко, философа потьна инъгда сърѣтъше 
0900810 людиє, рѣша ємѹ; чьто сѧ потиши? дѣєть онъ.. съ 
0900820 грѹбою сѧ чадью пьрѣхъ. 
0900900 о томь же словеси съпьрѣвъше сѧ разидоша, а оного 
0900910 засълавьше въ Съвабꙑ, дьрьжаша полъ третьꙗ лѣта. 
1000100 доиде къ апостоликѹ и ѹвѣдѣвъ посъла клѧтвѹ на нѧ, да не 
1000110 поють мъша, рекъше слѹжьбꙑ, вьси королєви епискѹпи, 
1000120 доиде и дьрьжать. 
1000200 и тако и пѹстиша, рекъше Коцьлѹ аще сего имаши ѹ себе, не 
1000210 избѹдеши насъ добрѣ. 
1000300 нъ они не избꙑша свѧтаго Петрова сѹда, .д.҃ бо отъ нихъ 
1000310 епискѹпи ѹмьроша. 
1000400 приключи же сѧ тъгда, Моравлѧне ѿчющьше Нѣмьчьскꙑꙗ 
1000410 попꙑ, иже живѧахѹ въ нихъ, не приꙗюще имъ, нъ ковъ кѹюще 
1000420 на нѧ, изгънаша вьсѧ, а къ апостоликѹ посълаша.. 
1000500 ꙗко и пьрвѣе отьци наши отъ свѧтаго Петра крьщениє 
1000510 приꙗли, то дажь намъ Меѳодиꙗ архиепискѹпа и ѹчителѧ. 
1000600 абиє же посъла и апостоликъ. 
1000700 и приимꙑ Свѧтопълкъ꙽ кнѧзь съ вьсѣми Моравлѧнꙑ и порѹчи 
1000710 ємѹ вьсѧ цьркъви и стрижьникꙑ въ вьсѣхъ градѣхъ. 
1000800 отъ того же дьне вельми начатъ расти ѹчениє божиє и 
1000810 стрижьници множити сѧ въ вьсѣхъ градѣхъ и погании вѣровати 
1000820 въ истиньнꙑи богъ, своихъ блѧдии отъмѣтающе сѧ. 
1000900 тольми паче и Моравьска область пространити начатъ вьсѧ 
1000910 странꙑ и врагꙑ своѧ побѣжати и съ непогрѣшениємь, ꙗко и 
1000920 сами побѣдають присно. 
1100100 бѣ же и пророчьска благодать въ немь, ꙗко сѧ сѹть събꙑвала 
1100110 многа прорицаниꙗ єго, отъ нихъже ли єдино ли дъвѣ съкажемъ. 
1100200 поганьскъ кнѧзь сильнъ вельми, сѣдѧ въ Вислѣ, рѹгаше сѧ 
1100210 крьстиꙗномъ и пакости дѣꙗше. 
1100300 посълавъ же къ немѹ, рече.. добро ти сѧ крьсти, сꙑнѹ, волею 
1100310 своєю на своєи земли, да не плненъ нѹдьми крьщенъ бѹдеши 
1100320 на чюжеи земли и помѧнеши мѧ, єже и бꙑсть. 
1100400 инъгда же пакꙑ Свѧтопълкѹ꙽ воюющѹ на поганꙑꙗ и ничьсоже 
1100410 ѹспѣющю, нъ мꙋдѧщю, свѧтаго Петра мъши приближающи сѧ, 
1100420 рекъше слѹжьбѣ. посъла къ немѹ глаголѧ.. 
1100500 ꙗко аще сѧ обѣщаєши на свѧтꙑи Петровъ дьнь съ вои своими 
1100510 сътворити ѹ мене, вѣрѹю въ богъ, ꙗко прѣдати ти мать ꙗ 
1100520 въскорѣ, єже и бꙑсть. 
1100600 етеръ дрѹгъ богатъ зѣло и съвѣтьникъ ожени сѧ кѹпетрою 
1100610 своєю, рекъше ꙗтръвью. 
1100700 и много казавъ и ѹчивъ и ѹтѣшавъ, не може єю развести. 
1100800 ини бо божии раби творѧще сѧ таи развращахѹ ꙗ, ласкающе 
1100810 имѣниꙗ ради, да сетьнѣє отълѹчиша ꙗ отъ цьркъве. 
1100900 и рече.. придеть часъ, єгда не могѹть помощи ласкавьници ти, 
1100910 и моꙗ словеса поминати имата, нъ не бѹдеть чьто створити. 
1101000 вънезапѹ по божию остѹплению паде напасть на нєю и не 
1101010 обрѣте сѧ мѣсто єю, нъ ꙗко и вихъръ прахъ възьмъ расѣꙗ. 
1101100 и ина многа подобьна симъ, ꙗже притъчами ꙗвѣ съказаше. 
1200100 сихъ же вьсѣхъ не тьрьпѧ старꙑи врагъ, завистьникъ чловѣчю 
1200110 родѹ, въздвиже етерꙑ на нь, ꙗко Даѳана и Авирона на Мосѣꙗ, 
1200120 овꙑ ꙗвѣ, а дрѹгꙑꙗ таи, иже болѣть иопаторьскою ересью и 
1200130 слабѣиша съвращають къ себѣ съ праваго пѹти, глаголюще.. 
1200200 намъ єсть папежь власть далъ, а сего велить вънъ изгънати 
1200210 и ѹчениє єго. 
1200300 събьравъше же вьсѧ люди Моравьскꙑꙗ, велѧхꙋ прочисти прѣдъ 
1200310 ними епистолию, да бꙑша слꙑшали изгънаниє єго. 
1200400 людиє же, ꙗкоже єсть обꙑчаи чловѣкомъ, вьси печаловахѹ 
1200410 сѧ и жалѧахѹ си лишаєми пастꙑрѧ такого и ѹчителꙗ, развѣ 
1200420 слабꙑихъ, ꙗже льсть двизаше ꙗко се вѣтръ листвиє. 
1200500 почьтъше же апостоликовꙑ книгꙑ, обрѣтоша писаниє.. ꙗко братъ 
1200510 нашь Меѳодии свѧтꙑи правовѣрьнъ єсть и апостольско дѣꙗниє 
1200520 дѣлаеть и въ рѹкѹ єго сѹть отъ бога и отъ апостольскаго стола 
1200530 вьсѧ Словѣньскꙑꙗ странꙑ, да єгоже прокльнеть, проклѧтъ, а 
1200540 єгоже свѧтить, тъ свѧтъ да бѹди. 
1200600 и посрамльше сѧ разидоша сѧ ꙗко мьгла съ стѹдъмь. 
1300100 не до сего тъкъмо злоба ихъ ста, нъ рѣша глаголюще.. ꙗко 
1300110 цѣсарь сѧ на нь гнѣваеть, да аще и обрѧщеть, нѣсть ємѹ 
1300120 живота имѣти. 
1300200 да и о томь не хотѧ похѹлити своєго раба богъ милостивꙑи 
1300210 въложи въ сьрдьце цѣсарю, ꙗкоже єсть присно въ рѹцѣ 
1300220 божии цѣсаре сьрдьце, и посъла книгꙑ къ нємѹ.. 
1300300 ꙗко отьче чьстьнꙑи, вельми тебе желаю видѣти. 
1300400 те добро сътвори, потрѹди сѧ до насъ, да тѧ видимъ, дондеже꙽ 
1300410 єси на семь свѣтѣ, и молитвѹ твою приимемъ. 
1300500 Абиє же шьдъшю ємѹ тамо приꙗтъ и съ чьстью цѣсарь 
1300510 великою и радостью и ѹчениє єго похваль, ѹдьрьжа оть 
1300520 ѹченик єго попа и дьꙗкона съ книгами. 
1300600 вьсю же волю єго сътвори єлико хотѣ и не ослѹшав ни о 
1300610 одарь вельми проводи и пакꙑ славьно до своєго стола. тако 
1300620 же и патриархъ. 
1400100 на вьсѣхъ же пѹтьхъ въ многꙑ напасти въпадъше отъ неприꙗзни, 
1400110 по пѹстꙑнѧмъ въ разбоиникꙑ и по морю въ вълънꙑ вѣтрьнꙑ, по 
1400120 рѣкамъ въ съмьртьнꙑ незапьнꙑ, ꙗко сѧ съконьчати на немь 
1400130 апостольскомѹ словеси.. 
1400200 бѣдꙑ отъ разбоиникъ, бѣдꙑ въ мори, бѣдꙑ въ рѣкахъ, бѣдꙑ отъ 
1400210 лъжибратии, въ трѹдѣхь и подвижениихъ, въ забъдѣнии множицею, 
1400220 въ алъкани и жажи множицею. и прочимъ печальмъ, ꙗже апостолъ 
1400230 поминаєть. 
1500100 потомь же отъвьргъ вьсѧ мълъвꙑ и печаль свою на бога възложь, 
1500110 прѣже же отъ ѹченикъ своихъ посажь дъва попꙑ скорописьцѧ зѣло, 
1500120 прѣложꙇ въ бръзѣ вьсѧ книгꙑ испълнь,꙽ развѣ Макавѣи, отъ 
1500130 грьчьска ꙗзꙑка въ словѣньскъ шестию мѣсѧчь, начнъ отъ марѳа 
1500140 мѣсѧца до дъвоюдесѧтѹ и шестию дьнь октѧбрѧ мѣсѧца. 
1500200 оконьчавъ же достоинѹ хвалѹ и славѹ богѹ въздасть дающемѹ 
1500210 таковѹ благодать и поспѣхъ. 
1500300 и свѧтоє взношениє таиноє съ клиросъмь своимь възнесъ, 
1500310 сътвори памѧть свѧтаго Димитриѧ. 
1500400 пьсалтꙑрь бо бѣ тъкъмо и евангелиє съ апостолъмь и избьранꙑми 
1500410 слѹжьбами цьрквьнꙑми съ философъмь прѣложилъ пьрьвѣе. 
1500500 тъгда же и номоканонъ, рекъше законѹ правило, и отьчскꙑꙗ 
1500510 книгꙑ прѣложи. 
1600100 пришьдъшю же на странꙑ Дѹнаискꙑꙗ королю Ѹгърьскомѹ, 
1600110 въсхотѣ и видѣти. 
1600200 и етеромъ глаголющемъ и непьщюющемъ, ꙗко не избѹдеть 
1600210 єго без мѹкꙑ, иде къ немѹ. 
1600300 онъ же ꙗко достоить владꙑцѣ тако и приꙗтъ чьстьно и 
1600310 славьно съ веселиємь. 
1600400 и бесѣдовавъ съ ним, ꙗкоже достоꙗше тацѣма мѹжема бесѣдꙑ 
1600410 глаголати, отъпѹсти и ѹлюбль и облобꙑзавъ съ дарꙑ великꙑими, 
1600420 рекъ ємѹ.. помѧни мѧ, чьстьнꙑи отьче, въ свѧтꙑихъ молитвахъ 
1600430 твоихъ присно. 
1700100 такоже вьсѧ винꙑ отъсѣкъ по вьсѧ странꙑ и ѹста многорѣчьнꙑихъ 
1700110 загради, течениє же съвьрьши, вѣрѹ съблюде, чаꙗ 
1700100 правьдьнаго вѣньца. 
1700200 и понеже тако ѹгожь богѹ възлюбленъ бꙑсть. 
1700300 Приближати сѧ начатъ врѣмѧ покои приꙗти отъ страсти и 
1700310 многꙑихъ трѹдъ мьздѹ. 
1700400 въпросиша же и рекъше.. кого чѹєши, отьче и ѹчителю чьстьнꙑи, 
1700410 въ ѹченицѣхъ своихъ, да бꙑ отъ ѹчениꙗ твоего тебѣ настольникъ 
1700420 бꙑлъ. 
1700500 показа же имъ єдиного отъ извѣстьнꙑихъ ѹченикъ своихъ, 
1700510 нарицѧемаго Горазда, глаголѧ.. 
1700600 сь єсть вашеꙗ землѧ свободь мѹжь, ѹченъ же добрѣ въ 
1700610 латинскꙑꙗ꙽ книгꙑ, правовѣрьнъ. то бѹди божиꙗ волꙗ 
1700620 и ваша любꙑ ꙗкоже и моꙗ. 
1700700 Събьравъшемъ же сѧ имъ въ цвѣтьнѹю недѣлю вьсѣмъ людьмъ, 
1700710 въшьд въ цьркъвь и немогꙑи казавъ благодати цѣсарѧ и кнѧзѧ 
1700720 и клирикꙑ и люди вьсѧ. 
1700800 и рече.. стрѣзѣте мене, дѣти, до .г.҃ ꙗго дьне. ꙗкоже и бꙑсть. 
1700900 свитающѹ .г.҃ мѹ дьни, прочеє рече.. въ рѹцѣ твои, господи, 
1700910 дѹшю мою вълагаю. 
1701000 на рѹкахъ же иєрѣискахъ почи въ .ѕ.҃ дьнь мѣсѧца априлѧ въ 
1701010 .г.҃ индиктъ въ .ѕ.҃ и .т.҃ и .ч.҃ и .г.҃ лѣто отъ твари 
1701020 вьсего мира. 
1701100 ѹсѹжьше же и свои ѹченици и достоинꙑ чьсти сътворивъше и 
1701110 слѹжьбѹ цьрквьнѹю латиньскꙑ и грьчьскꙑ и словѣньскꙑ 
1701120 сътрѣбиша и положиша и въ съборьнѣи цьркъви. 
1701200 и приложи сѧ къ отьцемъ своимъ и патриархомъ и пророкомъ 
1701210 и апостоломъ, ѹчителемъ, мѹченикомъ. 
1701300 людии же бещисльнъ народъ събьравъ сѧ проважаахѹ съ свѣщами, 
1701310 плачꙇѹще сѧ добра ѹчителѧ и пастꙑрѧ, мѹжьскъ полъ и женьскъ, 
1701320 малии и велици, и богатии и ѹбозии, свободьнии и раби, въдовицѧ 
1701330 и сиротꙑ, страньнии и тоземьци, недѹжьнии и съдравии, вьси 
1701340 бꙑвъшааго вьсѧчьско вьсѣмъ, да бꙑ вьсѧ приобрѣлъ. 
1701400 Тꙑ же съвꙑше, свѧтаꙗ и чьстьнаꙗ главо, молитвами своими 
1701410 призираи на нꙑ желающаꙗ тебе, избавлѧи отъ вьсѧкоꙗ напасти 
1701420 ѹченикꙑ своꙗ и ѹчениє пространѧꙗ, а єреси прогонѧ, да 
1701430 достоино зъваниꙗ вашего живъше сьде, станемъ съ тобою твоє 
1701440 стадо о деснѹю странѹ Христа бога нашего вѣчьнѹю жизнь 
1701450 приємлюще отъ нєго. 
1701500 Томѹ бо єсть слава и чьсть вь вѣкꙑ вѣкомъ. аминь. 
